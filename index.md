---
title: Dungeon World in Italiano
layout: default
---
Benvenuti alla **traduzione italiana di [Dungeon World][dw]**, il gioco di ruolo di [Adam Koebel][adam] e [Sage Latorra][sage]! Dungeon World è derivato dal Mondo dell'Apocalisse di Vincent Baker, gioco vincitore del Best of Show al Lucca Comics and Games 2011. Adam e Sage hanno preso il sistema di Baker e l'hanno adattato, superando l'originale in popolarità e successo, a un'estetica fantasy simile a quella proposta dai più popolari giochi di ruolo in commercio.

Vi rimando all'[Introduzione](introduzione) per una descrizione degli stessi autori.

Ho deciso di fare questa traduzione per aiutare a diffondere Dungeon World nel mio paese natìo, l'Italia. Il lavoro è indipendente e anteriore a quello effettuato da [Narrattiva](www.narrattiva.it) e si pone come alternativa gratuitamente consultabile online.

Considero questo sito una risorsa pubblica, e il testo completo è disponibile su [github], come il gioco in lingua originale. Chiunque è libero di mandarmi un'email o un messaggio su Google+ ([visita la nostra community][community]) per segnalarmi un errore o suggerirmi delle traduzioni migliori, e prometto che risponderò e mi metterò in discussione con ciascuno.

La traduzione è attualmente **incompleta**, sono stati tradotti i seguenti capitoli:

- Parte I, **Il Gioco**
	- Introduzione
	- Come Giocare
	- Esempio di Gioco
	- Creazione dei Personaggi
	- Mosse (da completare)
	- Equipaggiamento (da completare)
- Parte II, **Le Classi**
	- Nessuna classe è stata tradotta, ma per ora potete far riferimento alle [traduzioni di Renato Salzano][renato].
- Parte III, **Fare il GM**
	- Il GM
	- Prima Sessione

**Nota**: alcuni segni di punteggiatura sono ancora da uniformare, come le virgolette. A lavoro finito verranno sistemati in un controllo tipografico generale.

[dw]: http://www.dungeon-world.com
[adam]: https://plus.google.com/112484087750169360510
[sage]: https://plus.google.com/117415966179711277938
[community]: https://plus.google.com/communities/114321549831158308890
[renato]: http://caretaker.altervista.org/giochi-di-ruolo/
[github]: https://github.com/claudiofreda/Dungeon-World-Italiano