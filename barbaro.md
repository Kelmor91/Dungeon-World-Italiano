---
title: Il Barbaro
layout: default
---

<div class="frame right bigger">
    <img src="/images/clovis-spaccaossa-barbaro.jpg"/>
    <p>Il barbaro umano Clovis Spaccaossa</p>
</div>

Guarda questa gente imbellettata. Ti osservano e hanno paura di te. Fanno bene, devono averne. Tu non sei come loro. Vieni da un luogo dove il valore di un uomo si misura dalla forza del suo pugno, non dalla capienza delle sue tasche. Mentre loro sono deboli, si nascondono dietro leggi fragili come le loro ossa; l'unica legge che conosci è quella del più forte. Ce ne sono altre? 

Tu insegui cose più succulente di una casa tranquilla o di una manciata di monete: tu vuoi la gloria, la fama e un mucchio di ricchezze, tante da non poterle contare. Perché tu non sai contare. C'è solo una cosa che sai fare bene: spaccare la testa di chi si mette tra te e i tuoi appetiti. I tuoi compagni d'avventura potranno trattarti come uno straniero rozzo e ignorante. Che lo pensino pure, che ti importa? Quando le cose si metteranno male piangeranno chiedendo il tuo aiuto.

Perché nessuno di loro è forte come te. Nessuno.

**[Clicca qui per vedere la scheda del Barbaro.](/pdf/barbaro.pdf)**
